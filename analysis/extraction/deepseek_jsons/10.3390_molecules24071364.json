{"taxa": [], "text": "\u00c7OM\u00dc A\u00e7\u0131k Eri\u015fim Sistemi Y\u00f6nergesi \u00dcniversite Senatosu\u2019nun 08.08.2014 tarihli toplant\u0131s\u0131n\u0131n 04 say\u0131l\u0131 karar\u0131nda kabul edilmi\u015ftir. POL\u0130T\u0130KA BA\u015eLI\u011eI \u00c7anakkale Onsekiz Mart \u00dcniversitesi (\u00c7OM\u00dc) b\u00fcnyesinde e\u011fitim-\u00f6\u011fretim ve ara\u015ft\u0131rma faaliyetleri neticesinde olu\u015fan her t\u00fcrden akademik \u00e7al\u0131\u015fmalar i\u00e7in a\u00e7\u0131k eri\u015fim, kurumsal ar\u015fivleme, uzun d\u00f6nemli derleme ve dijital koruma. BA\u011eLAM G\u00fcn\u00fcm\u00fczde pek \u00e7ok \u00fcniversite misyon ve vizyonunu; \"bilimsel bilgi \u00fcretiminde m\u00fckemmele ula\u015fabilmek ve \u00fcretilen bu bilginin ulusal/uluslararas\u0131 alanda yeni \u00fcr\u00fcnler ve hizmetler ortaya konulmas\u0131nda \u00f6nc\u00fcl\u00fck etmesini sa\u011flayabilmek\" \u00e7er\u00e7evesinde olu\u015fturmaya \u00e7al\u0131\u015fmaktad\u0131r. Bu nedenle, akademisyenlerin ve ara\u015ft\u0131rmac\u0131lar\u0131n \u00fcretmi\u015f olduklar\u0131 bilimsel bilgi, di\u011fer meslekta\u015flar\u0131 taraf\u0131ndan bilimsel etik kurallar\u0131 \u00e7er\u00e7evesinde \u00f6zg\u00fcrce eri\u015filebilir olmal\u0131d\u0131r. Akademik bilgiye eri\u015fim \u00f6zg\u00fcrl\u00fc\u011f\u00fc, akademik camia i\u00e7in daha nitelikli bilgi ve buna dayal\u0131 \u00fcr\u00fcn ve hizmetler meydana getirilmesini sa\u011flayacak \u00e7ok \u00f6nemli bir destek fakt\u00f6r\u00fcd\u00fcr. 1992 y\u0131l\u0131nda kurulmu\u015f olan \u00c7OM\u00dc, T\u00fcrkiye Cumhuriyeti \u00e7a\u011fda\u015f de\u011ferlerine ba\u011fl\u0131 davran\u0131\u015f, \u00e7al\u0131\u015fma ve y\u00f6netim anlay\u0131\u015f\u0131yla; teknolojik altyap\u0131 lojisti\u011fiyle azami \u00f6zenle ders veren, \u00f6\u011frenciye liderlik yapan, ulusal ve uluslararas\u0131 d\u00fczeyde yay\u0131n yapan, bildiri sunan, akademik etkinlik organize eden, yak\u0131n ve uzak \u00e7evreyle s\u00fcrd\u00fcr\u00fclebilir sosyal, mesleki diyalog kuran, kurumsal katk\u0131 i\u00e7in proje \u00f6nerme motivasyonu y\u00fcksek \u00f6\u011fretim \u00fcyeleriyle; akademik y\u00fckseltmeyi ve de\u011ferlendirmeyi objektif k\u0131lan uluslararas\u0131 normlardaki kriterleriyle; e\u011fitim-\u00f6\u011fretim, ara\u015ft\u0131rma, sosyal ve akademik etkinlik, \u00e7evre koordinasyonu, \u00f6\u011frenci beklentileri, b\u00fcy\u00fcme ve geli\u015ftirme konular\u0131nda y\u00fcksek motivasyonla lojistik katk\u0131 sa\u011flayan idari kadrosuyla, ara\u015ft\u0131rmalar yapmay\u0131 ve ara\u015ft\u0131rma sonu\u00e7lar\u0131n\u0131n m\u00fcmk\u00fcn olan en geni\u015f \u00e7evrelere sunulmas\u0131n\u0131 ilke edinmi\u015ftir. \u00c7OM\u00dc A\u00e7\u0131k Eri\u015fim i\u00e7eri\u011finin olu\u015fmas\u0131nda ve bu i\u00e7eri\u011fin bilim \u00e7evrelerinin hizmetine sunulmas\u0131nda \u00fcniversitemiz stratejik \u00f6neme sahip kurumlar aras\u0131ndad\u0131r. \u00dcniversitemizin \u00fcretti\u011fi bilimsel bilgi, etik ve yasalar \u00e7er\u00e7evesinde \u00f6zg\u00fcrce eri\u015filebilir olmal\u0131d\u0131r; \u00e7\u00fcnk\u00fc bilimsel bilgiye eri\u015fim \u00f6zg\u00fcrl\u00fc\u011f\u00fc t\u00fcm ara\u015ft\u0131rmac\u0131lar i\u00e7in nitelikli bilgi ve buna dayal\u0131 \u00fcr\u00fcn ve hizmetlerin meydana getirilmesini sa\u011flayacak \u00e7ok \u00f6nemli bir destek fakt\u00f6r\u00fcd\u00fcr. Bu nedenle \u00c7OM\u00dc, \u00e7al\u0131\u015fanlar\u0131na ait akademik \u00e7al\u0131\u015fmalar\u0131 m\u00fcmk\u00fcn olan en geni\u015f \u00e7evrelere ula\u015ft\u0131rabilece\u011fi bir A\u00e7\u0131k Eri\u015fim Sistemi kurmaya karar vermi\u015ftir. \u00c7OM\u00dc K\u00fct\u00fcphanesi, \u00fcniversite \u00e7al\u0131\u015fanlar\u0131na ait bilimsel \u00e7al\u0131\u015fmalar\u0131n uygun formatlarda derlenmesinde, uzun s\u00fcreli korunmas\u0131nda ve en geni\u015f \u015fekilde eri\u015fime sunulmas\u0131nda \u00f6nemli bir rol oynayacakt\u0131r. POL\u0130T\u0130KA AMA\u00c7LARI \uf0b7 \u00c7OM\u00dc b\u00fcnyesinde \u00fcretilen akademik \u00e7al\u0131\u015fmalar\u0131n harmanlanmas\u0131, payla\u015f\u0131lmas\u0131, uzun d\u00f6nemli derlenmesi ve korunmas\u0131n\u0131n sa\u011flanmas\u0131, \uf0b7 \u00c7OM\u00dc b\u00fcnyesinde \u00fcretilen akademik \u00e7al\u0131\u015fmalar\u0131n a\u00e7\u0131k eri\u015fim standartlar\u0131na uygun olarak derlenmesi sonucunda en geni\u015f \u00e7evrelerde eri\u015fime sunulmas\u0131, \uf0b7 \u00c7OM\u00dc b\u00fcnyesinde \u00fcretilen t\u00fcm akademik \u00e7al\u0131\u015fmalar\u0131n a\u00e7\u0131k eri\u015fim sisteminde uzun s\u00fcreli saklanmas\u0131n\u0131n sa\u011flanmas\u0131,, \uf0b7 \u00c7OM\u00dc b\u00fcnyesinde \u00fcretilen akademik \u00e7al\u0131\u015fmalar\u0131n derlenmesi ve d\u00fczenlenmesi ile \u00fcniversitenin reel anlamda bilimsel verimlili\u011finin ortaya konmas\u0131, \uf0b7 \u00c7OM\u00dc b\u00fcnyesinde \u00fcretilen her t\u00fcrden akademik \u00e7al\u0131\u015fman\u0131n uzun s\u00fcreli korunmas\u0131 ile kurumsal bir haf\u0131za merkezinin olu\u015fturulmas\u0131. KAPSAM Bu politika \u00c7OM\u00dc taraf\u0131ndan do\u011frudan ya da dolayl\u0131 olarak desteklenen ve \u00c7OM\u00dc \u00c7al\u0131\u015fanlar\u0131 taraf\u0131ndan \u00fcniversitede \u00e7al\u0131\u015ft\u0131klar\u0131 s\u00fcre i\u00e7erisinde olu\u015fturulan t\u00fcm akademik \u00e7al\u0131\u015fmalar\u0131 kapsar. \u00c7OM\u00dc \u00c7al\u0131\u015fanlar\u0131 taraf\u0131ndan olu\u015fturulan ve da\u011f\u0131n\u0131k ortamda bulunan; bilimsel makale, bildiri metinleri, kitap ve kitap b\u00f6l\u00fcmleri, ders materyalleri, tezler, proje raporlar\u0131, afi\u015f ve video kay\u0131tlar\u0131, patent ba\u015fvurular\u0131, k\u00fct\u00fcphane koleksiyonunda bulunan nadir eserler vb. yay\u0131nlar\u0131n \u00c7OM\u00dc A\u00e7\u0131k Eri\u015fim Sistemi'ne girilebilmesini ve bu kaynaklar\u0131n t\u00fcm payda\u015flara telif haklar\u0131na dikkat edilecek \u015fekilde sunulmas\u0131n\u0131 kapsar. Ayr\u0131ca \u00fcniversitenin e\u011fitim \u00f6\u011fretim ve ara\u015ft\u0131rma faaliyetleri sonucunda ortaya \u00e7\u0131kan her t\u00fcrl\u00fc materyalin \u00c7OM\u00dc A\u00e7\u0131k Eri\u015fim Sistemi'nde payla\u015f\u0131lmas\u0131n\u0131 sa\u011flar. \u00c7OM\u00dc \u00c7al\u0131\u015fanlar\u0131 taraf\u0131ndan yap\u0131lan bir akademik \u00e7al\u0131\u015fma daha \u00f6nce farkl\u0131 bir a\u00e7\u0131k eri\u015fim ar\u015fivinde depolanm\u0131\u015f ise \u00c7OM\u00dc A\u00e7\u0131k Eri\u015fim Sistemi'nde yeniden depolanmas\u0131 iste\u011fe ba\u011fl\u0131d\u0131r. TANIMLAR \u00c7OM\u00dc \u00c7al\u0131\u015fanlar\u0131:Bu politikada \u00c7OM\u00dc akademisyenleri, personeli ve \u00f6\u011frencileri \"\u00c7OM\u00dc \u00c7al\u0131\u015fanlar\u0131\" olarak adland\u0131r\u0131lm\u0131\u015ft\u0131r. \u00c7OM\u00dc\u2019de bir d\u00f6nem hizmet verdikten sonra ba\u015fka kurumlara ge\u00e7en ve \u00c7OM\u00dc\u2019de kald\u0131klar\u0131 s\u00fcrece \u00fcretmi\u015f olduklar\u0131 akademik yay\u0131nlar\u0131 sisteme girmek isteyen ki\u015filer de \u00c7OM\u00dc \u00c7al\u0131\u015fanlar\u0131 kapsam\u0131ndad\u0131r. A\u00e7\u0131k Eri\u015fim:\u00c7OM\u00dc \u00c7al\u0131\u015fanlar\u0131 taraf\u0131ndan ger\u00e7ekle\u015ftirilen yay\u0131nlar\u0131n tam metinlerine finansal, yasal ve teknik engeller olmaks\u0131z\u0131n eri\u015febilmeyi ifade eder. A\u00e7\u0131k eri\u015fimin i\u00e7eri\u011finde; bilimsel makale, bildiri metinleri, kitap ve kitap b\u00f6l\u00fcmleri, ders materyalleri, tezler, proje raporlar\u0131, patent ba\u015fvurular\u0131, afi\u015f ve video gibi \u00fcniversitenin e\u011fitim-\u00f6\u011fretim ve akademik faaliyetleri sonucunda ortaya \u00e7\u0131kan-\u00e7\u0131kacak olan her t\u00fcrden materyal ve yay\u0131n bulunur. Kurumsal Akademik Ar\u015fiv:\u00c7OM\u00dc b\u00fcnyesinde \u00fcretilen akademik \u00e7al\u0131\u015fmalar\u0131n ar\u015fivlenerek a\u00e7\u0131k eri\u015fime sunuldu\u011fu sistemlerdir. Akademik \u00c7al\u0131\u015fmalar:\u00c7OM\u00dc \u00e7al\u0131\u015fanlar\u0131 taraf\u0131ndan yap\u0131lan t\u00fcm bilimsel \u00e7al\u0131\u015fmalar\u0131 ifade eder. \u0130vedi Ar\u015fivleme:Akademik \u00e7al\u0131\u015fmalar\u0131n hakem denetiminden ge\u00e7mi\u015f hallerinin (\u00f6n bask\u0131lar\u0131n\u0131n) yay\u0131n tarihinden ge\u00e7 olmamak ko\u015fulu ile \u00c7OM\u00dc A\u00e7\u0131k Eri\u015fim Sistemi'nde depolanmas\u0131 ve eri\u015fime a\u00e7\u0131lmas\u0131 s\u00fcrecini ifade eder. Ar\u015fivleme:Akademik \u00e7al\u0131\u015fmalar\u0131n \u00c7OM\u00dc A\u00e7\u0131k Eri\u015fim Sistemi'nde depolanmas\u0131n\u0131 ifade eder. Ambargo:Ara\u015ft\u0131rma sonu\u00e7lar\u0131n\u0131n belli bir s\u00fcre (6 ay\u0131 ge\u00e7meyecek \u015fekilde) eri\u015fime kapal\u0131 tutulmas\u0131n\u0131 ifade eder. \u0130LKELER \u00c7OM\u00dc \u00c7al\u0131\u015fanlar\u0131, akademik \u00e7al\u0131\u015fmalar\u0131n\u0131n uzun d\u00f6nemli derlenmesi ve korunmas\u0131 konusunda a\u015fa\u011f\u0131daki ko\u015fullar\u0131 kabul eder: \uf0b7 \u00c7OM\u00dc \u00c7al\u0131\u015fanlar\u0131n\u0131n, katk\u0131 sa\u011flad\u0131\u011f\u0131 t\u00fcm akademik \u00e7al\u0131\u015fmalar\u0131n son s\u00fcr\u00fcmleri \u00c7OM\u00dc A\u00e7\u0131k Eri\u015fim Sistemi'nde depolan\u0131r. Ambargo vb. ko\u015fullar nedeniyle s\u0131n\u0131rland\u0131r\u0131lm\u0131\u015f veya tamamen engellenmi\u015f baz\u0131 bireysel \u00e7al\u0131\u015fmalar bu ilkenin d\u0131\u015f\u0131ndad\u0131r. \uf0b7 \u00c7OM\u00dc \u00c7al\u0131\u015fanlar\u0131, bulunduklar\u0131 y\u0131l i\u00e7erisinde ger\u00e7ekle\u015ftirdikleri bilimsel \u00e7al\u0131\u015fmalar\u0131n\u0131 en ge\u00e7 o \u00f6\u011fretim y\u0131l\u0131 sonuna kadar \u00c7OM\u00dc A\u00e7\u0131k Eri\u015fim Sistemi'nde depolamakla sorumludur. \uf0b7 \u00c7OM\u00dc K\u00fct\u00fcphanesi, a\u00e7\u0131k eri\u015fim \u00e7al\u0131\u015fmalar\u0131n\u0131n t\u00fcm\u00fcn\u00fc A\u00e7\u0131k Eri\u015fim standartlar\u0131na uygun olarak \u00c7OM\u00dc \u00c7al\u0131\u015fanlar\u0131 ile birlikte ger\u00e7ekle\u015ftirir. \uf0b7 \u00c7OM\u00dc K\u00fct\u00fcphanesi, \u00c7OM\u00dc \u00c7al\u0131\u015fanlar\u0131n\u0131 \u00c7OM\u00dc A\u00e7\u0131k Eri\u015fim Sistemi'nden haberdar etmek amac\u0131yla gerekli tan\u0131t\u0131m ve bilgilendirme \u00e7al\u0131\u015fmalar\u0131n\u0131 yapar. \uf0b7 \u00c7OM\u00dc K\u00fct\u00fcphanesi, \u00c7OM\u00dc A\u00e7\u0131k Eri\u015fim Sistemi'nde yer alan t\u00fcm akademik \u00e7al\u0131\u015fmalar\u0131n derlenmesini, uzun s\u00fcreli korunmas\u0131n\u0131 ve g\u00fcvenli depolama s\u00fcrecini koordine eder. \uf0b7 \u00c7OM\u00dc K\u00fct\u00fcphanesi taraf\u0131ndan, eksik oldu\u011fu tespit edilen ve uyar\u0131lara ra\u011fmen belirtilen s\u00fcre i\u00e7inde \u00c7OM\u00dc A\u00e7\u0131k Eri\u015fim Sistemi'ne kaydedilmeyen \u00e7al\u0131\u015fmalar i\u00e7in ilgili b\u00f6l\u00fcm ba\u015fkanl\u0131\u011f\u0131na \u201cbilgilendirme\u201d yaz\u0131s\u0131 yaz\u0131l\u0131r. \uf0b7 A\u00e7\u0131k Eri\u015fim Sistemi \u00e7al\u0131\u015fmas\u0131na y\u00f6nelik olarak di\u011fer \u00fcniversite ve kurumlarla yap\u0131lacak anla\u015fma ve i\u015fbirli\u011fi \u00e7al\u0131\u015fmalar\u0131 Rekt\u00f6rl\u00fck onay\u0131na sunulmak \u00fczere K\u00fct\u00fcphane ve Dok\u00fcmantasyon Daire Ba\u015fkanl\u0131\u011f\u0131 taraf\u0131ndan y\u00fcr\u00fct\u00fcl\u00fcr. \uf0b7 B\u00f6l\u00fcm Ba\u015fkanl\u0131klar\u0131, \u00f6\u011fretim elemanlar\u0131n\u0131n yay\u0131nlar\u0131n\u0131 \u00c7OM\u00dc A\u00e7\u0131k Eri\u015fim Sistemi'nde depolamalar\u0131 i\u00e7in bilgilendirme yapar. \uf0b7 B\u00f6l\u00fcm Ba\u015fkanl\u0131klar\u0131, k\u00fct\u00fcphane taraf\u0131ndan g\u00f6nderilen istekleri inceler ve \u00f6\u011fretim elemanlar\u0131na gerekli uyar\u0131lar\u0131 yapar. \uf0b7 Her B\u00f6l\u00fcm Ba\u015fkanl\u0131\u011f\u0131 kendi i\u00e7inde bir \u201c\u00c7OM\u00dc A\u00e7\u0131k Eri\u015fim Sistemi Sorumlusu\u201d se\u00e7er. \u00c7OM\u00dc \u00c7al\u0131\u015fanlar\u0131 yukar\u0131daki ilkeler ile birlikte, bir akademik dergide yay\u0131mlanmas\u0131 onaylanm\u0131\u015f olan akademik \u00e7al\u0131\u015fmalara en \u00fcst d\u00fczeyde eri\u015fimin desteklenmesi i\u00e7in a\u015fa\u011f\u0131daki s\u00fcre\u00e7leri takip etmeyi onaylar: \uf0b7 Her \u00c7OM\u00dc \u00c7al\u0131\u015fan\u0131, yay\u0131n tarihinden ge\u00e7 olmamak ko\u015fuluyla, hakem de\u011ferlendirmelerinden ge\u00e7erek, akademik bir dergide yay\u0131mlanmak i\u00e7in onay alm\u0131\u015f makalesinin dijital bir kopyas\u0131n\u0131 yasal ko\u015fullar \u00e7er\u00e7evesinde yay\u0131nc\u0131larla yapm\u0131\u015f oldu\u011fu anla\u015fmalar\u0131n ko\u015fullar\u0131n\u0131 ihlal etmeyecek \u015fekilde t\u00fcm d\u00fcnyada ge\u00e7erli bir lisans anla\u015fmas\u0131 ile \u00c7OM\u00dc A\u00e7\u0131k Eri\u015fim Sistemi'nde depolar, \uf0b7 Yazar\u0131n yay\u0131nc\u0131larla yapt\u0131\u011f\u0131 anla\u015fmalar ve ki\u015fisel ar\u015fivleme se\u00e7enekleri g\u00f6z \u00f6n\u00fcne al\u0131nd\u0131\u011f\u0131nda \u00e7al\u0131\u015fmalara eri\u015fim iki ba\u015fl\u0131kta uygulanacakt\u0131r: o Kamuya A\u00e7\u0131k Eri\u015fim o Ambargo S\u00fcresi Sonunda A\u00e7\u0131k Eri\u015fim (Ambargo s\u00fcresi 6 ay\u0131 ge\u00e7meyecektir.) \uf0b7 \u00c7ok Yazarl\u0131 \u00c7al\u0131\u015fmalarda Depolama Sorumlulu\u011fu:Birden fazla kurumdan birden fazla yazar\u0131n kat\u0131l\u0131m\u0131yla olu\u015fturulan akademik \u00e7al\u0131\u015fmalar, ba\u015fyazar\u0131n \u00c7OM\u00dc \u00c7al\u0131\u015fan\u0131 olmas\u0131 durumunda \u00c7OM\u00dc A\u00e7\u0131k Eri\u015fim Sistemi'nde depolan\u0131r. Birden fazla yazar taraf\u0131ndan ger\u00e7ekle\u015ftirilmi\u015f \u00e7al\u0131\u015fmalarda kayna\u011f\u0131 ba\u015fyazar depolamakla sorumludur. Ba\u015fyazar\u0131n ba\u015fka kurumdan olmas\u0131 durumunda sorumluluk o yazar\u0131n ba\u011fl\u0131 oldu\u011fu kuruma aittir. L\u0130SANSLAMA \u00c7OM\u00dc \u00c7al\u0131\u015fanlar\u0131, bilimsel \u00e7al\u0131\u015fmalar\u0131n\u0131n \u00c7OM\u00dc K\u00fct\u00fcphanesi taraf\u0131ndan i\u015fletilecek olan \u00c7OM\u00dc A\u00e7\u0131k Eri\u015fim Sistemi'nde kamuya a\u00e7\u0131k olarak a\u00e7\u0131k da\u011f\u0131t\u0131m ve koruma prensiplerine uygun \u015fekilde depolanaca\u011f\u0131n\u0131 kabul eder. Yasal ko\u015fullar \u00e7er\u00e7evesinde her \u00c7OM\u00dc \u00c7al\u0131\u015fan\u0131 bilimsel \u00e7al\u0131\u015fmalar\u0131n\u0131 yay\u0131nc\u0131larla yapm\u0131\u015f oldu\u011fu anla\u015fmalar\u0131n ko\u015fullar\u0131n\u0131 \u00e7i\u011fnemeyecek \u015fekilde tekelci olmayan, geri al\u0131namaz ve t\u00fcm d\u00fcnyada ge\u00e7erli bir lisans anla\u015fmas\u0131 ile \u00c7OM\u00dc A\u00e7\u0131k Eri\u015fim Sistemi'nde depolamaya onay verir. Bu politikan\u0131n onay\u0131, Rekt\u00f6r veya g\u00f6revlendirdi\u011fi bir sorumlu taraf\u0131ndan takip edilir. Bu politikan\u0131n etkin bi\u00e7imde uygulanabilmesi i\u00e7in a\u015fa\u011f\u0131daki ko\u015fullara dikkat edilmelidir: \uf0b7 \u00c7OM\u00dc Rekt\u00f6rl\u00fc\u011f\u00fc ve di\u011fer ilgili birimler, bu politikan\u0131n uygulanmas\u0131ndan sorumlu olacak ve gerekti\u011finde ortaya \u00e7\u0131kabilecek anla\u015fmazl\u0131klar\u0131n \u00e7\u00f6z\u00fcm\u00fcnde ve politikada yap\u0131labilecek de\u011fi\u015fiklikler konusunda y\u00fcr\u00fct\u00fcc\u00fc g\u00f6revini \u00fcstlenecektir. \uf0b7 \u00c7OM\u00dc Rekt\u00f6rl\u00fc\u011f\u00fc, bir A\u00e7\u0131k Eri\u015fim Dan\u0131\u015fma Kurulu kurulmas\u0131na \u00f6nc\u00fcl\u00fck ederek bu kurulun y\u00fcr\u00fct\u00fcc\u00fcl\u00fc\u011f\u00fcn\u00fc \u00fcstlenecektir. \u00c7OM\u00dc A\u00e7\u0131k Eri\u015fim Dan\u0131\u015fma Kurulu o Rekt\u00f6r veya g\u00f6revlendirece\u011fi Rekt\u00f6r Yard\u0131mc\u0131s\u0131, o Senato Temsilcisi, o E\u011fitim Fak\u00fcltesi Dekan\u0131, o Fen Edebiyat Fak\u00fcltesi Dekan\u0131, o T\u0131p Fak\u00fcltesi Dekan\u0131, o Ziraat Fak\u00fcltesi Dekan\u0131, o \u00c7OM\u00dc K\u00fct\u00fcphane ve Dok\u00fcmantasyon Daire Ba\u015fkan\u0131, \uf0b7 \u00c7OM\u00dc A\u00e7\u0131k Eri\u015fim Dan\u0131\u015fma Kurulu bu politikan\u0131n de\u011ferlendirilmesinden sorumlu olacakt\u0131r. Kurul, gerekli g\u00f6rd\u00fc\u011f\u00fc takdirde bu politikay\u0131 yenilemek veya de\u011fi\u015ftirmekle y\u00fck\u00fcml\u00fc olacakt\u0131r. \u00d6neri ve g\u00f6r\u00fc\u015fler \u00c7OM\u00dc Rekt\u00f6rl\u00fc\u011f\u00fc'ne sunulacakt\u0131r."}